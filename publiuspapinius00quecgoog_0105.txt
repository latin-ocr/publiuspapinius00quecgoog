SILVARUM Ia. 111.

Dulce sit Iliacoque iugum memorabile remo,
Seu tibi Bacchei vineta madentia Gauri ⁴
Teleboumque domos, trepidis ubi dulcia nautis 100
Lumina noctivagae tollit Pharus aemula lunae,
Canaque non molli iuga Surrentina Lyaeo,
Quae meus ante alios habitator Pollius auget,
Aenariaeque lacus medicos Statinasque renatas.

Mille tibi nostrae reseram telluris amores. 105
Sed satis hoc, coniux, satis est dixisse, creavit
die tibi, me socium longos adstrinxit in annos.
Nonne haec amborum genetrix altrixque videri
Digna? Sed ingratus qui plura adnecto tuisque
Moribus indubito. Venies, carissima coniux, “ 110
Praeveniesque etiam. Sine me tibi ductor aquarum
Tibris et armiferi sordebunt tecta Quirini.

 

