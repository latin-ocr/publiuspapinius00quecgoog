THEBAIDOS LIB. 11.

Teque etiarn, infelix, perhibent, locasta, decorum
Possedisse nelas; vultus hac laude colebas,
Heu quibus, heu placitura toris! post longior ordo;
'lunc donis Argia nitet vilesque sororis Ι
Ornatus sacro praeculta supervenit auro.

Viderat hoo coniux perituri vatis ct aras
Ante omnes epulasque trucem secreta coquebat
Invidiam, saevis detur si quaudo potiri
cultibus, heu nihil auguriis adiuta propinquis.
Quos optat gemitus, quantas cupit inpia clades!
Digna quidem, sed quid miseri decepta mariti
Arma, quid insontes nati meruere furores?

Postquam regales epulas et gaudia vulgi
Bisseni clusere dies, Ismenius heros
Respicere ad Thebas iamque et sua quaerere regna.
Quippe animum subit illa dies, qua, sorte benigna
Fratris, Echionia steterat privatus in aula,
Respiciens descisse deos trepidoque tumultu Ι
Dilapsos comites, nudum lanus omne togamque
Fortunae. Namque una soror producere tristes
Exulis ausa vias, etiam hanc in limine primo
Liquerat et magna lacrimas incluserat ira.
'lunc quos excedens hilares, quis cultus iniqui
Praecipuus ducis, et prologo quos ipse notarat
Ingemuisse sibi, per noctem ac luce sub omni
Digerit; exedere animum dolor iraque demens,
Et, qua nou gravior mortalibus addita cura,
Spes, ubi longa venit. Talem sub pectore nubem
Consilio volvens Dircen Cadmique negatas
Apparat ire domos. Veluti dux taurus, amata
Valle carens, pulsum solito quem gramine victor
lussit ab erepta longe mugire iuvenca,
Quum profugo placuere tori cervixque recepto
Sanguine magna redit fractaeque iu pectore vires:
Bella cupit saltusque ct capta armenta reposcit,
lam pede, iarn cornu melior, pavet ipse reversum
Victor, et attoniti vix agnovere magistri.

Non alias tacita iuvenis Thaumasius iras

 

